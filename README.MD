# PCT-3DS: L'aplicació per a 3DS del Projecte 'Ce Trencada'
 
Aquesta aplicació té dos propòsits principals: permetre consultar les traduccions fetes per la Comunitat del Projecte 'Ce Trencada' i oferir una eina des d'on poder instal·lar traduccions de les diferents aplicacions del sistema de la 3DS per gaudir-les en català. Totes aquestes traduccions es troben disponibles una a una al repositori del [Projecte 'Ce Trencada'](https://github.com/PrCeTrencada).

Malgrat és també possible instal·lar les traduccions de forma manual, aquesta aplicació està pensada per a aquelles persones sense gaire coneixements tècnics (o aquelles què simplement prefereixen no ficar-s'hi) que volen gaudir de la seva 3DS en català. D'aquesta forma, en qüestió de minuts i sense haver de tocar un ordinador podeu catalanitzar la vostra consola.

Per a poder instal·lar i fer servir aquesta aplicació cal disposar d'una consola de la *Família 3DS* amb el CFW *Luma3DS*. Si la vostra consola no té CFW us recomanem que seguiu la següent guia: [3ds.hacks.guide](https://3ds.hacks.guide/).

***Atenció:*** *Malgrat és més segur que mai, qualsevol procés de modificació de la consola té innerent el risc de fer-la malbé permanentment. Ni el Projecte 'Ce Trencada' ni cap de les persones implicades en aquesta aplicació es fa responsable de cap desperfecte que pugui produir-se-li en tal procediment.*


*Accés ràpid a les seccions:*
- [Crèdits](#crèdits)
- [Instal·lació](#installació)
- [Construcció de l'aplicació](#construcció-de-laplicació)


### Crèdits

- **Nil Caballero i Milà**: Desenvolupament de l'aplicació i de tots els serveis associats.

- **Luna Caoimhe**: Extracció de textos i traducció de les aplicacions dl sistema de 3DS.

- **Projecte 'Ce Trencada'**: Coordinació i suport tecnicolingüístic.


### Instal·lació

Per baixar la darrera versió de l'aplicació dirigiu-vos a l'apartat de «Releases» des d'aquí:
[DARRERA VERSIÓ](https://github.com/PrCeTrencada/pct-3ds/releases/latest).

Segons la variant que escolliu haureu de seguir el procediment corresponent:

#### .cia
Fitxer per a instal·lar l'aplicació al menú d'inici de la consola.

Podeu instal·lar-la fent servir l'aplicació [FBI](https://github.com/TheRealZora/FBI-Reloaded) (instal·lada com a part del procés d'instal·lació de Luma3DS) de dues formes:

- ***Opció 1***: Ficant el fitxer a la targeta SD de la consola, seleccionant-lo des del menú «SD» d'FBI i triant l'opció «*Install CIA*».
- ***Opció 2***: Seleccionant «*Remote install*», «*Scan QR code*» i escanejant el codi QR que es troba a la plana del llançament.

Un cop fet, us apareixerà al menú d'inici de la consola.

#### .3dsx
Fitxer per a executar l'aplicació des del «**Homebrew Launcher**».

- Apagueu la consola.
- Amb un ordinador (o dispositiu compatible), deseu el fitxer a la targeta SD de la consola dins la carpeta «*3ds*».
- Fiqueu la targeta de nou a la consola i enceneu-la. Un cop al menú d'inici, obriu l'aplicació «*Homebrew Launcher*».
- Un cop dins, baixeu avall pel menú i, quan hagueu trobat l'aplicació *PCT-3DS*, premeu el *botó A* o amb el dit a sobre.


### Construcció de l'aplicació

Secció en procés de construcció (per irònic que soni).
